### Набір даних містить інформацію про внески до виборчих фондів на виборах до міських рад (обласних центрів) 2015 року. До складу набору входить основний набір ```donations_miski-rady-obl-centry_2015.csv``` та довідник ```dovidnyk_type-of-reports_miski-rady-obl-centry_2015.csv```

#### ```donations_miski-rady-obl-centry_2015.csv``` - основний набір даних, містить інформацію про внески

```region``` - назви 24 міських рад

```party``` - назва політичної партії, на користь якої здійснювався внесок

```donationType``` - типи внесків:
- власні кошти партії
- внески кандидатів
- добровільні внески фізичних осіб (ДВФО)
- внески юридичних осіб (заборонені законом на той час та такі, що підлягають поверненню)
- NA (коли інформацію про тип внеску визначити зі звіту було неможливо)

```donationDate``` - дата надходження внеску містить:
- дати
- значення «не розпізнано» (інформація була втрачена на етапі копіювання та розпізнавання)
- значення NA (коли інформацію про дату визначити зі звіту було неможливо)

```donorName``` - ім’я або назва донора містить:
- ПІБ фізичної особи в тому вигляді, як було вказано у фінзвітах: повне ім’я або тільки прізвище та ініціали (для ситуації, коли donationType приймає значення «внески кандидатів» чи «добровільні внески фізичних осіб»)
- назва юридичної особи в форматі «назва юридичної особи; ЄДРПОУ: номер» (для ситуації, коли donationType приймає значення «внески юридичних осіб»)
- значення NA (коли інформацію визначити зі звіту було неможливо)
- назва партії (для ситуації, коли donationType приймає значення «власні кошти партії»)

```donorBirthday``` - рік народження (оригінально це поле містило повну дату народження донора, проте, відповідно до законодавства про захист персональної інформації виборчі комісії на етапі фотографування звітів вимагали це поле копіювати таким чином, щоб забезпечити виконання вимог про захист персональних даних), поле містить:
- значення року народження (для ситуації, коли donationType приймає значення «внески кандидатів» чи «добровільні внески фізичних осіб»)
- значення «не розпізнано» (інформація була втрачена на етапі копіювання та розпізнавання)
- значення NA (коли інформацію визначити зі звіту було неможливо)
	
**Поля donorRegion, donorSettlement, settlementType стали похідними від стовпчика «Адреси» таблиць фінансових звітів. Цей стовпчик оригінально містив повні адреси донорів. Враховуючи вимоги захисту персональної інформації поле «Адреса» довелося розділити на три окремих та приховати інформацію про вулиці та номери будинків, квартир.

```donorRegion``` - містить інформацію про регіон проживання чи перебування донора:
- назва області
- значення NA (у випадках, коли зі звіту було неможливо визначити адресу)
- значення «не розпізнано» (інформація була втрачена на етапі копіювання та розпізнавання)

```donorSettlement``` - містить інформацію про назву населеного пункту (назви станом на 2015 рік, недекомунізовані):
- назва населеного пункту
- значення NA (у випадках, коли зі звіту було неможливо визначити адресу)
- значення «НЕ РОЗПІЗНАНО» (інформація була втрачена на етапі копіювання та розпізнавання)

```settlementType``` - містить інформацію про тип населеного пункту, де проживає донор:
- тип населеного пункту (місто, селище міського типу, селище, село)
- значення NA (у випадках, коли зі звіту було неможливо визначити адресу)
- значення «не розпізнано» (інформація була втрачена на етапі копіювання та розпізнавання)

```donationAmount``` - сума внеску містить:
- значення сум внесків
- значення «не розпізнано» (інформація втрачена на етапі фотографування та розпізнавання)

```donationReturn``` - сума повернення, відображається як:
- сума зі знаком «мінус» для всіх випадків повернення внесків
- число «0», якщо повернення не було

**Поля donationAmount та donationReturn є пов’язаними. Для того, щоб зрозуміти, яку суму коштів могла витратити політична партія під час кампанії ці поля потрібно додати між собою.

```comment``` - позначає специфічні ситуації, набуває значень:
- «невиокремлений внесок» (ситуації, коли частину внесків не вдалося «розбити» на детальні поодинокі внески через різні причини)
- «різниця між внесками та загальною сумою» (ситуації, коли при додаванні окремих внесків з таблиць розшифровок сума не співпала із загальною сумою в основній таблиці звіту. може свідчити про технічну помилку у звіті)
- «сумарний за декілька дат» (у звіті Опозиційного блоку, Кіровоградська міська рада, в таблиці для донорів були наведені загальні суми для декількох дат. тобто, зрозуміло, хто й коли робив внески, проте, не зрозуміло яка сума була на конкретну дату)

```commentLong``` - коментарі та пояснення до ситуацій, які коротко описані в полі comment

```userRestriction``` - позначає специфічні ситуації, набуває значень:
- "1" (специфічний випадок, пояснюється в стовпцях comment та commentLong)
- "0" (загальний випадок)

#### Довідник ```dovidnyk_type-of-reports_miski-rady-obl-centry_2015.csv``` - містить інформацію, з яких звітів взято інформацію (наприклад, якщо вказано, що інформація взята з проміжного звіту, то це означає, що для цього випадку (партія, місто) зафіксовано не весь виборчий період.

```region``` - назви 24 міських рад

```party``` - назва політичної партії, на користь якої здійснювався внесок

```type_id```	- описує ситуації про наявність фінансових звітів та джерело інформації для основного набору; приймає значення:
- 0 - звіти відсутні
- 1 - інформація на основі остаточного звіту
- 2 - інформація на основі проміжного звіту
- 3 - обидва звіти нульові
- 4 - проміжний звіт нульовий, остаточний звіт відсутній
